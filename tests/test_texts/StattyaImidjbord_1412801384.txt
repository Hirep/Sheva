Стаття Іміджборд
Литвин Мстислав


ЗМІСТ
Можливості для спілкування
Стилістика спілкування
Модерація
Розділи
Рушії
Вакабамарк
Іміджборди
Текстові дошки
Оверчани
Хронологія українських іміджбордів
Дивіться також статті


Іміджборд (англ. image board, “дошка для зображень”, також чан від англ. channel) — тип форуму з відсутністю реєстрації та організацією спілкування розділо-тредовим способом. У неформальне визначення також входить поняття про те, що це сайт, де користувачі провадять жваві бесіди за допомогою повідомлень з прикріпленими графічними файлами.

Іміджборд складається з тематичих розділів або дошок (також іноді самі іміджборди називають дошками). Дискусія на кожній дошці розділена на окремі треди, які складаються з постів - послідовних відповідей на перше (початкове) повідомлення. Найчастіше будь-який відвідувач іміджборду має змогу створювати власні треди або відповідати в тих, які вже є, безосібно чи підписуючись.


Можливості для спілкування

Як уже було згадано, на іміджборді спілкування організовано у розділо-тредовий спосіб. Це означає, що для зручності спілкування на різні теми, дошку поділено за розділами. Деякі іміджборди складаються з одного розділу, тому ввесь потік повідомлень спрямований у одну чергу. Кожний розділ у свою чергу надає можливість будь-кому створити новий тред. Зазвичай вікно-меню цієї функції розташоване вгорі розділу, але естетизм панств не знає меж, і іноді його ще треба пошукати за кнопками чи наведенням курсора на певну ділянку екрана. Вам наведений приклад такого вікна з Білчану, взятий, як такий, що віддеркалює якнайбільше аспектів:
1.Нік, або ім'я - те, як ви хочете назватись. тут також можна створити собі тріпкод.
2.E-mail - ваша електронна адреса, потрібна, якщо ви не рак, і дійсно запитуєте щось важливе, що б вам могли відіслати на пошту.
3.Тема - тема треду чи поста. На деяких іміджбордах саме слово “тред” змінене на “тема”.
4.Текст - текст вашого повідомлення.
5.Вибрати файл - зазвичай вибір обмежується кількома форматами графічних файлів, хоча існують радісні виключення. На текстових дошках нема і цього.
6.Капча - перевірка чи ви не бот. Зазвичай латинічна, але існують радісні виключення. А які радісні виключення дошки, де немає капчі!
7.Іноді присутнє, аби користувач мав змогу видаляти свої пости. Класно так: потролити кількадесят чоловік, а потім повидаляти свої повідомлення ньюфаґам на радість.
8.Створити, Надіслати - натисніть, щоб створити новий тред.
9.Тут ви нічого не поробите, просто приписи: почасти про дозволені формати файлів і їх максимальний розмір, іноді про заборону постити ЦП, буряк, чи ще щось, попередження існування правил, посилання. Та краще все ж прочитайте.

Вже створені треди, кожен з яких віддзеркалює окрему лінію спілкування на будь-яку тему з тематики розділу, розміщуються нижче у порядку спадання новості останнього повідомлення. До кожного треду будь-який користувач може додати новий допис. Форматування тексту виявлене переважно елементарними функціями, як-то “закреслений”, “жирний”, “спойлер”...

Іншим важливим аспектом у такій структурі спілкування на іміджбордах є обмежена кількість тредів. І справді, за виключенням деяких дошок, на іміджбордах функціонує чітко-встановлена кількість сторінок з фіксованою кількістю тредів кожна, зі створенням нового - останній видаляється. Це створює сенс для таких явищ як “вайп”, “бамп” та “сейдж”.


Стилістика спілкування

Основною суттю спілкування на іміджбордах, і те, що у свій час зробило їх популярними — безосібність (анонімність). Тут не лише не потрібна реєстрація, - не обов'язково навіть підписувати повідомлення. Створені лише для зручності висловлення користувачів, умови безосібності заклали основу для цілого якісно-нового сеґменту культури. Наслідками безосібності є широкий спектр особливостей характерних іміджбордам опісля певного часу розвитку.
1.По-перше, вони мають наслідком абсолютну свободу висловлювань, банять безосібних лише за речі заборонені законом УРЖ-країни: дитяче порно, пропаганду насильства, нацизму, однак на більшості іміджбордів є розділ /b/, взагалі-то створений для будь-яких тем, але на практиці особливий тим, що всі заборони зводяться лише до першого, все інше - можна! Це формує у свідомості користувачів особливий тип мислення, коли можна не відповідати ані за власні слова, ані за власну творчість, ані за поведінку. Негативним наслідком цього аспекту є утворення передумов для тотального флуду, безцільових (спам) та позатемних (офтоп) дописів. Також це відкриває можливість для формування спільноти “раку, що вбиває /b/”.
2.По-друге, безосібність, спричиняючи зникнення остраху за особистий осуд з боку громади, дозволяє підіймати часто заборонені чи недопустимі у реальному суспільстві, і навіть на форумах теми, як то планування вбивства чи гомосексуалізм, наприклад. Це й же наслідок має і позитивний ефект: теми для спілкування довільні, страху нема, сумління подалі, дозволяють іміджбордам ставати місцем вільного культурного сприйняття, усвідомлення і комбінування, перетворюючи їх на відкриті для будь-чиїх думок та будь-яких можливостей площі, чимось, що в особливому розумінні культури світових УРЖ-міст, можна порівняти з містами мережі, звісно лише психологічно.
3.По-третє, вбезосібнення спілкування призвело до створення ілюзії Безосібного (Анонімуса). Суть Безосібного полягає у тому, що ти не лише не знаєш хто і звідки тобі відповідає: не розділяється сама думка різних людей - потік інформації примушує дописувачів до внесення першого, що спало на думку, або принаймні не надто довго обдуманого, зазвичай це не дуже гарні речі. Якщо забути про те, що постити може будь-хто з будь-звідки, то поділивши повідомлення на “свої” та “несвої” може створитися враження, що спілкуєшся з однією людиною, у стороннього ж відвідувача складається враження миттєвого блоґу єдиної особи - Безосібного. І все було б добре, аби люди завжди не йшли далі у своєму захлині - вражені і зачаровані красою та естетизмом особливостей безосібної культури, люди, у яких нема культурних особливостей культури реальної, починають творити, хоча за результатами діяльності це скоріше нагадує імітацію творчості. Сам безосібний називає їх раком. По-суті, рак - це люди, для яких сам процес спілкування одного моменту стає важливіше за його зміст. Першими кроками до раку, мабуть були ті, хто щойно після виникнення такого виду спілкування, почав творити на це пародії, і різні макросики, писати пасту, скоріше за все його ім'я приховане для нас навіки. Але тисячний, ну може і мільйонний, Безосібний продовжує у кращих традиціях розвиток теми, яка вже давно всіх дістала, і себе вичерпала, здавалося б, але напрям культури продовжує жити, розвиваючись. Що ж, цікаво як буде далі.
4.По-четверте, у самій вже сформованій безосібній культурі, аспект ідентифікації постів часто викликає купу драми та лулзів, спричинивши появу таких термінів як “неймфаґ” (названець), “сеймфаґ” (тожсамець) та “тріпфаґ”. Останні виникають через присутність можливості в полі імені вводити також індивідуальний тріпкод - псевдореєструючий набір цифр та літер для ідентифікації повідомлень від однієї людини. Просто підписуватись можна довільним чином і довільну кількість разів.

Як вже згадано, справді альтернативою до анонімного спілкування на іміджборді може бути лише тріпкод Щоб скористатися тріпкодом, напишіть після у полі для псевдоніму свій нікнейм, символ # і свій пароль (без пробілів). Наприклад:

Нікнейм#tripcode → Нікнейм!3GqYIJ3Obs

Після цього не забувайте ставити у поле для імені після імені символ # з ТИМ САМИМ ПАРОЛЕМ, який нікому не розголошуйте, не забувайте.
5.У зв'язку з присутністю нумерації постів, поширені поняття “взяття” (ґет) - навмисний пост, що має взяттєве число, і даблз - на дуже швидких дошках, вимогами є пост з двома однаковими останніми цифрами.
6.Останньою, і мабуть фінальною, в наслідковому плані, властивістю є давність спілкування різних безосібних на іміджборді. На відміну від форуму, де одного користувача не сплутаєш з іншим, на іміджборді, не реально відрізнити одного невдалого використавця мемів від іншого, тому часто до драм призводить печаль користувачів з досвідом спілкування у громаді - олдфаґів, над невірними тлумаченнями, занадто високим захопленням, чи просто самим намаганням негайно додати щось своє новоприбулими користувачами - ньюфаґами.

На відміну від частих міфів, меми є повсюдними, з самої суті людства, і не є особливістю іміджбордів.


Модерація

На різних іміджбордах різні вияви модерації. До самої ж модерації (унормовування спілкування) можна віднести і обмеження дописування за IP, а значить перший приклад політики модерування у глобальному плані подає нам щонайменше Футаба, де заборонене дописування з інших країн. Форчан відомий своїми курйозами модерації: так, попри те, що шота-треди миттєво видаляються за запитом безосібного, з дій модератора ВТ Снека, в один з понурих часів, коли ДП-треди висіли певний час, народився навіть мем “Fukken saved”, з допомогою якого безосібний натякнув на те, що модератор зберігає контекстний контенет. Москвинський Двач був одним з особливих іміджбордів, оскільки одним з його цілей було застосування щонайменше модерації, адміністація та модератори ніколи не підписувалися і було навіть не втямки, хто тобі відповідає. Цікавим випадком є самопроголошений наступник Двачу — Дватиреч. Місцевий адмін — чи то Віталік чи то Педалік — настільки неадекватний, що починаючи з автозамін звичайних для бітарда слів, пройшовши через віп-аккаунти, досяг він найвищого рівня модерастії, підписуючись взагалі, а потім як “Зой”. Цікаво, які ще інфантильні комплекси лежать в основі його психіки. Вітчизняний досвід модерування іміджбордного спілкування виявляється у гарній вчасній реакції на збочення, але нажаль поки що кожний живий іміджборд перетворюється на поле особистої зацікавленості адміністрації у формування безосібної культури, що майже повністю знищує у, навіть прихильних до безосібного спілкування людей, бажання спілкуватися на цих іміджбордах. Опріч цього, поганою репутацією володіє Карачан, де модератором є людина шкільного віку, і як наслідок легко бути обдарованим баном за довільну дрібницю.


Розділи

Як було згадано на початку, іміджборди поділяються на розділи за темами.

Найпоширенішим розділом, безперечно, є /b/ - \"Random\", \"Бред\", \"Борда\", \"Балачка\". Він призначений для спілкування за будь-якою темою, офтопу, флуду і т. д. Також певна частина правил щодо соціальної етики не діють тут. /b/ є частим джерелом утворення мемів, через зазвичай найбільшу кількість постів та свою різноплановість так би мовити.

На іміджбордах також поширені розділи, присвячені місцевому колориту нації, як то “Хуйпизда” у московитів чи “Фофудья” у українців. На таких дошках невеликий об'єм спілкування, але вони роблять його значно цікавіший.

У наші інтернаціональні часи, часто можна побачити дошки для міжнародного спілкування. І якщо у консервативних британців це /zoo/, то на Краутчані, Форчані, Учані та Карачані - це /int/. Спілкування ведеться переважно на англійській мові, ібо ENGLISH MOTHERFUCKER DO YOU SPEAK IT, але ніхто не забороняє на жодній з цих дошок створити “тред на двох” і поспілкуватися там якоюсь маловідомою у світі мовою, типу української - може й інші долучаться?

На передових іміджбордах присутнє засилля експерементальних дошок, різних голосівних-недоанонімних, тестових текстових, прірв, роботів9000 для недопущення репостів, дошок зі світломузикою. Всі вони класні і унікальні, можливі лише, якщо адмін дійсно старанна людина. Важливі переважно тим, що незвичайні обставини зумовлюють незвичайний хід спілкування.

Перед цим були викладені дошки, що виділяються способом спілкування, але остання інстанція і головна суть іміджборд (не ракова, а реальна) - тематичні дошки. На різних іміджбордах безліч різних тем: від транспорту до музики, від спорту до моди і т. д. У окрему групу серед цих розділів можна виділити три типи: дошки для особистої творчості (пам'ятате, що це іміджборд, і тут ніхто вам не оближе зад зі словами “Ай, малацца!”, тому це ідеальний спосіб перевірити свої таланти), дошки, присвячені аніме (на найрозвиненіших у цьому плані бордах їх до десятка різних) та дошки для фапу (ну тут все ясно).


Рушії

Перша система управління контентом для іміджборд — Футаба(Futaba;双葉 - сім'ядоля), він використовується в Футаба Ченел, написаний на PHP. В 2003 році з'явився англомовний форк Футаби під назвою Футалабі(Futallaby). Приклад використання Футалабі можна знайти на Ванчані. Почавши, як переклад Футаби, пізніше перебудувався на підтримку XHTML і налаштовувані стилі CSS. Є першим англомовним скриптом, вимагає MySQL для роботи. Надалі не розробляється, замість нього рекомендується використовувати Вакабу, яка може все що і Футалабі.

Найпопулярнішими на сьогодні рушієм Вакаба(Wakaba;若葉 - молодий лист), написаний з нуля на Perl якимось фіном, і засновані на Кусабі(Kusaba;草葉 - лист трави)(написаний на PHP). Метою розробки Кусаби (початкова назва скрипта Trevorchan) було підвищення продуктивності роботи скрипта і створення загального консолідованого управління всіма дошками іміджборду. 31 серпня 2007 року творець Кусаби припинив розробку скрипта. Останньою версією стала SVN r193. Зараз творець займається аналогічним скриптом PyIB (Python). Роботу над скриптом Кусаба продовжують три незалежні групи розробників: Kusaba X, Kusaba 2 і Serissa.

До нових популярних рушіїв для маленьких чанів також належить TinyIB. Також до іміджбордів дехто відносить теґові галереї створені на рушії Danbooru.


Вакабамарк

Вакаба на сьогодні — найпоширеніший рушій, а тому на більшості іміджбордів:
1.Для посилання на довільний пост необхідно перед номером поста поставити символи “>>”.
2.Для цитування — перед цитатою символи “>”.
3.*курсив*, **жирний**, ***жирний курсив***
4.Пробіли на початку рядка автоматично зникають, щоб створити пробіл без розриву, який не буде видалено, необхідно застосувати “Alt+255”.
5.%%спойлер%%
6.`код`
7.Щоб створити нумерований список, потрібно на початку кожного рядка набирати “1. ” і наступні.
8.Для створення маркованих списків достатньо на початку кожного рядка набрати “+ ”, “- ” або “* ”.
9.Посилання, що починаються з http:, https:, ftp:, mailto:, news:, чи irc: автоматично перетворюються на гіперпосилання у тексті.
10.Для написання пустого повідомлення введіть “Alt+0173”.


Іміджборди

Як ви встигли помітити, прочитавши статтю, перші іміджборди і текстборди з'явилися в Японії, саме тому багато дошок у сучасному не-японському інтернеті присвячені саме японській культурі, - аніме та манзі. Хрестоматійним прикладом є перший польський іміджборд Тентакльчан (2005) Невдовзі, після набуття популярності безосібним спілкуванням, як і все прогресивне з усіх куточків світу, задум дістався країн заходу. Першим англомовним іміджбордом, і найпопулярнішим на сьогодні є Форчан, де були створені, як сама концепція безосібної культури, так і головні світові меми. З цієї і ще багатьох причин англомовна безосібна культура є найбагатшою у світі: їхнє Військо незчисленне , оповісна кількість борд для його саморозвитку - з усього лайна, яке щохвилини отримують, можуть вибрати дійсно щось велике. Як і все, що широко популяризовано на заході, іміджборди одного дня дісталися і рунету. Перша московитська дошка була заснована у вересні 2005-ого, називалася \"Сервис изобразительных гостевых книг\", знаходячись за адресою \"i-bbs.org\". Але, як то кажуть, перший млин комом, і поглянути на неї ви можете хіба-що на Вебархіві. Та не минуло й пів року, як було зроблено спробу зробити такий же епічний, як і закордоном іміджборд - створили Двач. Дошка за легендарністю вже прирівняна до Аскольда і Діра, ще більш легендарним її зробили намагання відродити у втіленні Дватиречу, але то вже окремий діагноз. Досвід інших країн можна порівняти з відповідними аспектами культурної залежності: у країнах Європи, іміджборди почали з'являтися після США, у країнах СНД, після Московії. Не оминула ця хвиля і Україну: перша справді українська дошка була створена лише 17 листопада 2009 року, тобто за 8 років після першого іміджборду. Перша українська текстова дошка була створена 2 жовтня 2010 року, себто за 11 років після першого текстборду.


Текстові дошки

Спочатково BBS-ами (“Bulletin Board System” — “дошкоподібна система оголошень”) звалися комп'ютери зі спеціальними програмами, що імітували роботу інтерактивної дошки оголошень, до яких через Dial-Up з'єднання приєднувалися інші комп'ютери. Але, гадаю, очевидно, що з появою Мережі вони вимерли. Фактичну функцію такого роду оживила ера Вебу 2.0: “Текстовими BBS” стали називати вид іміджбордів, в яких спілкування відбувається виключно за допомогою обміну текстом. Мабуть в тому і суть називати їх текстбордами, бо до іміджбордів явно недотягують. Як і інші дошки, їх винайдено в Японії; перша з них, Ніч ББС, заснована в 1999 році та досі лишається найбільшою в світі (зареєстровано 10 мільйонів користувачів). На текстових дошках, через відсутність зображень, широко поширюється ASCII-арт.


Оверчани

Особливим видом іміджбордів є оверчани — іміджборди, які містять посилання на інші іміджборди: переважно це відкриття у фреймі та можливість відразу переходити на коуретну дошку. Найвідомішими оверчанами відповідних частин мережі є:
shii.org/2ch/ - англомовний
overchan.ru/ - москвинський
overchan.org.ua/ - український


Хронологія українських іміджбордів

1.w13.h — борда з далекого минулого (заснована не пізніше 2007 року). Формально була першою україномовною, але ніхто про неї не знав до згадування аноном. Давно вже не працює, остання архівна копія має менше ніж 100 постів. Хоча безосібний каже, що сотню таки взяли.
2.UAchan — українська-неукраїнська. Знаходиться на українському сервері, але ані культурного, ані історичного зв'язку з укрмережою не має. Навіть на Луркморьї міститься у списку вітчизняних іміджборд.
3.Учан — справді український іміджборд, перший. Саме тут бере початок українська безосібна культура, всі пізніші, навіть альтернативні до Учану думки все-одно будуть лише альтернативними, і такими, що випливають саме з цього початку.
4.Асоціація Інвалідів Креативу — невдала дошка-експеремент з осібною тредовою нумерацією постів та вільним творенням розділів.
5.Нічан — створено виключно з бажання зібрати спільноту, що буде підтримувати особисті комплекси адміністратора стосовно Учану.
6.Не Бачу Бобулів — перша українська текстова дошка Всесвіту.
7.Вікічан — вельми дивна дошка створена на Вікірушії. Знаходиться на Драматиці.
8.КМАч — дошка для студентів Києво-Могилянської академії.
9.Український Оверчан — дошка-вказівник українських іміджбордів.


Дивіться також статті

Більш загальні
Інтернет
Сайт
Мережева спільнота
Форум
Також
Словник завсідника іміджбордів
Правила інтернетів
Менш загальні
Вітчизняні іміджборди
Дошка іміджборду /b/
Міжнародна дошка іміджборду
Експериментальні дошки іміджбордів
Іміджборди
Футаба Ченел
Форчан
Карачан
Краутчан
Двач
Дватиреч
Учан
Населення
Безосібний
Рак, що вбиває /b/
Фаґ
Неймфаґ
Сеймфаґ
Олдфаґ
Ньюфаґ
Діяльність
Мем
Форс
Макрос
Копіпаста
Камвхора
Срач
Тролінґ
Оригінальна творчість
Взяття
Додатково
Дитяча порнографія
Рунет
Англомовна мережа
Укрмережа
Польська безосібна культура
